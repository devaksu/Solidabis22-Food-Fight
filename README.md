# It's a **FoodFight**!

Ruokarähinä: Porkkana ja paprika tappeli, kumpi otti turpaan?

"Tiiätkö transformerssit? No nää ei oo niitä, mutta ne vetää toisiaan pataan silti. Vähän niinkuin ultimate fighter, mutta tyyppien sijaan siellä on ruokaa".

Ruokarähinässä kaksi tai useampaa erilaista ruokaa käy vastakkain todistaakseen kuka on vahvin! Tässä jännittävässä taistelussa pääsemme näkemään joitain maailman vahvimpia ruokia ja selvittämään mikä tekee niistä niin erikoisia. Maukkaimmista ja herkullisimmista vahvimpiin ja tehokkaimpiin, katsotaan, mikä ruoka hallitsee yli kaikkien!

Usein ajattelemme että vahvin tai paras ruoka on se, josta saamme eniten ravinteita. Mutta ei tänään! Tässä taistelussa voimakkaimpina ovat mättöruoat. Suurimmat määrät kaloreita ja hiilareita tuovat voiton kotiin. Go karkkipäivä!!! Vai tuovatko sittenkään? Otetaan selvää...


## Tehtävä

Tehtävänäsi on toteuttaa ruokarähinä teemainen taistelu, jossa ruoat taistelevat keskenään erilaisilla statseilla.

Tehtävän toteutusta varten sinun tulee hakea eri ruokien ravintosisällöt ja toteuttaa näistä statsit, joiden perusteella ruoat taistelevat keskenään.

Toteutuksessa käytettävät teknologiat ovat vapaasti päätettävissäsi, ja voit toteuttaa tehtävän frontend-, backend- tai fullstack-toteutuksena (kts. palkintoluokat)

### Sovelluksessa tulee olla seuraavat toiminnot:

    - Eri ravintosisältöjen haku ulkoisesta lähteestä (esim. Fineli API tai jokin muu vastaava kuten CSV-tiedosto)
    - Ravintosisältöjen muuntaminen hahmoluokkiin
    - Logiikan toteutus kahden ruokahahmon väliseen kaksintaisteluun
    - Tulosten esitys tekstimuotoisena rajapinta vastauksena tai visuaalisesti Frontendilla

### Statsit:
Perus statsit täytyy löytyä ja olla kaavan mukaan. On kuitenkin lupa lisätä taisteluihin satunnaisuutta:

    - Energia (kcal) = Health Points eli kestopisteet.
    - Hiilihydraatit (g) = Hyökkäysvoima
    - Proteiinit (g) = Puolustusvoima (voidaan käyttää esim. prosentuaalisesti, koska maksimi on tietty 100)
    - Rasvat ei erikseen lisää mitään statsia, mutta enemmän rasvaa = enemmän energiaa = enemmän helaa
    - Hiilihydraattien, rasvojen ja proteiinien yhteenlaskettu grammamäärä = Hitaus. (tai käänteisellä arvolla hyökkäysnopeus)

https://koodihaaste.solidabis.com/intro
